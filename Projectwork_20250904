Workshop: Scrittura query e tuning delle performance.
Individuare in quali circostanze una categoria di prodotti ha registrato un rincaro del prezzo medio di vendita superiore al 20% rispetto all'anno precedente.
L'analisi deve riguardare soltanto le vendite effettuate a clienti degli stati uniti e del canada.
•	Attenzione 1: il prezzo di vendita non è in dollari.
•	Attenzione 2: considerare anche lo sconto.
•	Attenzione 3: la media del prezzo di vendita deve essere pesata per la quantità di ogni linea d'ordine
Eseguire l'esercizio prima sul database operativo e poi sul datawarehouse.

Traccia della soluzione
Step 1
Individuare le tabelle contenenti
1) Gli ordini
2) I prodotti associati ad ogni ordine
3) L'anagrafica dei prodotti
4) Le categorie e le sotto-categorie associate ai prodotti
5) I clienti
6) Le regioni dei clienti
7) I cambi valutari

Step 2
Scrivere le join tra le varie tabelle. Lasciare nella SELECT l'istruzione count(*).
In questo modo possiamo controllare
che il numero di righe sia sempre lo stesso dopo ogni JOIN
Suggerimento: partire dalla tabella con i prodotti associati agli ordini

Step 3
Scrivere la condizione WHERE e selezionare le colonne di interesse nella SELECT, tabella per tabella.
Suggerimento: servono 4 colonne dalla [SalesOrderDetail], 2 dalla [SalesOrderHeader], 1 dalla [ProductCategory] 1 dalla [CurrencyRate]
Valutare in base al numero di righe se finalizzare lo step3 in una CTE/Subquery o in una tabella temporanea.

Step 4
Partendo dallo step precedente, aggiungere nella SELECT le colonne calcolate:
1) YearOrderDate: anno della data d'ordine
2) UnitPriceAdjusted: UnitPrice meno lo sconto e moltiplicato per il cambio
Attenzione: UnitPriceDiscont è in percentuale o in valore assoluto?
Attenzione: Hai gestito bene i NULL?
Per questo passo uso una CTE o una tabella temporanea?

Step 5
Raggruppare per YearOrderDate e Categoria. 
Calcolare la media  dello UnitPriceAdjusted pesato per la quantità
Esempio di media pesata: 
Esame 1 voto 30 crediti 18
Esame 2 voto 28 crediti 9
Media del voto pesata  per i crediti = (30*18 + 28*9) / (18+9)
Inseriamo i dati in una tabella temporanea o in una cte?

Step 6
Calcolare per ogni riga dello step precedente, l'AvgUnitPrice della stessa categoria
per l'anno precedente. 
Suggerimento: usare la window function lag. 
Cosa metti tra le parentesi del lag? Cosa nella partition by all'interno dell'over?
Cosa nell'order by all'interno dell'over?

Step 7
Calcolare lo scostamento percentuale con la formula
(valore finale - valore iniziale) / valore iniziale
Inserirlo prima nella select e poi nella where.

Step 8
Ripetere tutti i passi sul DWH. Attenzione alle differenze di progettazione! 
